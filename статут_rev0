С Т А Т У Т

КИЇВ
2 0 2 3
С Т А Т У Т
Об'єднання співвласників багатоквартирного будинку
«Круша 15В»

Загальні положення

1.1. Об'єднання співвласників багатоквартирного будинку «Круша 15В» 
(далі – «Об'єднання» або «ОСББ») створено власниками квартир та нежитлових приміщень (далі – «співвласники») багатоквартирного будинку №15-В по вул.Соломії Крушельницької (далі – «будинок») в Дарницькому районі міста Києва відповідно Закону України "Про об'єднання співвласників багатоквартирного будинку".

Повне найменування об'єднання: 
Об’єднання співвласників багатоквартирного будинку «Круша 15В».
Скорочене найменування: ОСББ «Круша 15В».
Місцезнаходження об'єднання: вул.Соломії Крушельницької,15-В, м.Київ, 02140.
1.2. Діяльність Об’єднання регулюється Законом України «Про об’єднання співвласників багатоквартирного будинку», Цивільним, Житловим, Земельним, Податковим кодексами України, іншими нормативно-правовими актами та цим Статутом.
1.3. Власники квартир і нежитлових приміщень зобов’язані виконувати вимоги чинного законодавства України та Статуту Об’єднання, який розроблено на основі типового статуту (Наказ Міністерства регіонального розвитку, будівництва та житлово-комунального господарства України №238 від 23.09.2015)  і затверджено рішенням установчих зборів Об’єднання.
1.4. Об’єднання є юридичною особою з моменту державної реєстрації, має самостійний баланс, рахунки в банківських установах, печатку з власним найменуванням та інші необхідні реквізити (якщо такі будуть визначені правлінням).
1.5. Об'єднання може здійснювати господарську діяльність для забезпечення власних потреб безпосередньо або шляхом укладання договорів з фізичними чи юридичними особами.
1.6. Об’єднання є неприбутковою організацією і не має на меті одержання прибутку для його розподілу між співвласниками.
1.7. Об’єднання відповідає за своїми зобов’язаннями, коштами і майном Об’єднання, що належать Об’єднанню як юридичній особі, від свого імені набуває майнові і немайнові права та обов’язки, виступає позивачем та відповідачем у суді. Об’єднання не несе відповідальності за зобов’язаннями співвласників.

Мета створення, завдання та предмет діяльності Об'єднання

2.1. Метою створення Об'єднання є забезпечення захисту прав співвласників відповідно та дотримання ними обов'язків щодо належного утримання та використання спільного майна будинку, забезпечення своєчасного надходження коштів для сплати всіх платежів, передбачених законодавством, статутними документами та рішеннями органів управління Об’єднання. 
2.2. Завданням та предметом діяльності Об'єднання є:
- належне утримання будинку та прибудинкової території;
- забезпечення реалізації прав співвласників на володіння та користування спільним майном;
- забезпечення сприяння співвласникам в отриманні житлово-комунальних та інших послуг належної якості за обгрунтованими цінами та виконання співвласниками своїх зобов'язань, пов'язаних з діяльністю Об'єднання; 
- здійснення господарської діяльності для забезпечення власних потреб ОСББ;
- створення сприятливих умов для повноцінного гармонійного відпочинку співвласників будинку та їх сімей на території ОСББ.
2.3. Об'єднання має право відповідно до законодавства та Статуту шляхом проведення загальних Зборів:
- створювати органи управління та визначати умови їх діяльності та фінансування;
- приймати рішення щодо надходження та використання коштів Об'єднання;
- визначати порядок утримання, експлуатації та ремонту спільного майна відповідно Статуту, здавати в оренду допоміжні приміщення та інше спільне майно співвласників;
- встановлювати розміри платежів і внесків співвласників будинку, платежів, пов’язаних з належним утриманням будинку, а також відрахувань до резервного, ремонтного та інших фондів;
- брати в управління будинок та інше майно Об'єднання;
- для виконання статутних завдань здійснювати необхідну господарську діяльність у порядку, визначеному законодавством України.
2.4. Об'єднання доручає Правлінню в межах повноважень, визначених Статутом:
- визначати підрядника, укладати договори з керуючим про управління та експлуатацію, обслуговування і ремонт майна з будь-якою фізичною або юридичною особою відповідно до Статуту та законодавства;
- здійснювати контроль за своєчасною сплатою співвласниками внесків та платежів;
- ініціювати скликання загальних зборів; 
- захищати права, представляти законні інтереси співвласників в органах виконавчої влади і органах місцевого самоврядування, на підприємствах, в установах та організаціях незалежно від форми власності;
- використовувати приміщення в будинку для потреб органів управління об'єднання та мешканців будинку, в тому числі, здавати в оренду.
2.5. Для забезпечення виконання власниками приміщень своїх обов'язків Об'єднання через свої органи має право:
- робити співвласникам будинку попередження про порушення ними статутних або інших законних вимог і вимагати їх дотримання;
- вимагати відшкодування збитків, завданих спільному майну Об'єднання з вини власника або інших осіб, які користуються його власністю;
- вимагати своєчасної та у повному обсязі сплати всіх установлених Законом та Статутом Об'єднання платежів, зборів і внесків від власників приміщень, а також відрахувань до резервного, ремонтного та інших фондів;
- в разі виникнення у співвласника будинку заборгованості по встановленим законодавством та Статутом Об'єднання платежах і внесках, а також відрахуваннях до резервного, ремонтного та інших фондів поширювати інформацію про розмір такої заборгованості та особу в спосіб, визначений  правлінням;
- звертатись до суду з позовом про стягнення заборгованості з власників приміщень, які відмовляються відшкодовувати завдані збитки, своєчасно та у повному обсязі сплачувати всі встановлені законодавством та Статутом Об'єднання платежі і внески, а також відрахування до резервного, ремонтного та інших фондів та застосовувати заходи примусового виконання рішень щодо стягнення заборгованості, передбачені Законом України «Про виконавче провадження» чи іншого закону, який регулює чи буде регулювати заходи примусового виконання рішень;
- в разі виникнення заборгованості у співвласників перед Об’єднанням по будь-яких платежах (внесках) обмежувати їм та їх родинам право користування деяким спільним майном (в тому числі спільними електричними мережами);
- виступати засновником (учасником) юридичних осіб.
2.6. Об'єднання зобов'язане:
- забезпечувати належний санітарний, протипожежний і технічний стан спільного майна, що належить співвласникам;
- звітувати Зборам про виконання кошторису Об'єднання за рік;
- забезпечувати виконання вимог Статуту Об'єднання;
- виконувати свої договірні зобов'язання;
- забезпечувати дотримання інтересів усіх співвласників, при встановленні умов та порядку володіння, користування, розпорядження спільною власністю, розподілі між співвласниками будинку витрат на експлуатацію та ремонт спільного майна; 
- у випадках, передбачених законодавством, Статутом Об'єднання, - представляти інтереси співвласників відповідно наданим повноваженням у відносинах з третіми особами. 

3. Статутні органи Об'єднання, їх повноваження та порядок формування 

3.1. Органами управління Об'єднання є загальні збори співвласників
(далі – «Збори»), правління та ревізійна комісія (ревізор) Об'єднання.
3.2. Співвласники можуть також створювати тимчасові органи (комісії тощо) для вирішення нагальних питань Об’єднання.
3.3. Вищим органом управління Об'єднання є  З а г а л ь н і  з б о р и.
3.3.1. Збори вправі приймати рішення з усіх питань діяльності Об’єднання.
3.3.2. До компетенції (повноважень) Зборів Об'єднання належить:
1) затвердження Статуту Об'єднання, внесення змін до нього;
2) обрання та відкликання членів правління Об'єднання і ревізійної комісії;
3) встановлення порядку та обмежень на використання об'єктів, що перебувають у спільній власності;
4) затвердження кошторису Об'єднання та річного звіту, в разі незатвердження Загальними зборами нового кошторису, надходження і витрат коштів фондів здійснюється у таких же розмірах, за напрямками та на умовах, що визначені останнім затвердженим Загальними зборами Кошторисом, з коригуванням на відсоток, що не перевищує облікової ставки Національного Банку України, за відповідного рішення правління та ревізійної комісії;
5) визначення порядку призначення, сплати, переліку внесків та платежів в Об’єднанні; 
6) прийняття рішення щодо залучення та використання коштів, отриманих на умовах кредиту або позики;
7) прийняття рішень про реконструкцію та ремонт будинку або про зведення господарських споруд;
8) обрання та відкликання управителя, затвердження та зміна умов договору з управителем, прийняття рішення про передачу функцій з управління спільним майном будинку повністю або частково асоціації тощо;
9) прийняття рішення про форму управління будинком;
10) прийняття рішень про заснування інших юридичних осіб або участь у товариствах;
11) прийняття рішень про реорганізацію або ліквідацію Об’єднання;
12) визначення обмежень на користування спільним майном;
13) попереднє (до їх укладення) погодження умов договорів, предметом яких є цінні папери, майнові права або спільне майно співвласників чи їх частина;
14) визначення розміру матеріального та іншого заохочення голови і членів правління, будь-кого із співвласників.
Частину будь-яких своїх повноважень Збори можуть за своїм рішенням передати до компетенції Правління.
3.3.3. Чергові Збори Об'єднання скликаються Правлінням не рідше ніж один раз на рік, як правило, по закінченні календарного року для розгляду наслідків діяльності Об'єднання за рік. Позачергові Збори Об'єднання можуть бути скликані:
- за вимогою співвласників в кількості не менше трьох осіб, при цьому ініціатори зборів подають до Правління списки співвласників (з власним підписом) з вимогою про скликання позачергових Зборів;
- за вимогою ревізійної комісії Об'єднання, яка подає в Правління своє рішення про скликання позачергових Зборів;
- за рішенням Правління;
- за вимогою Голови правління, який подає Правлінню свою заяву про скликання позачергових зборів.
3.3.4. В усіх випадках, зазначених в п.3.3.3, Правління впродовж десяти днів зобов’язане прийняти рішення про скликання позачергових Зборів, які мають відбутися не пізніше 20 днів з моменту розгляду  Правлінням такої вимоги. 
В разі скликання позачергових Зборів ініціативною групою (не менше трьох осіб), вручення повідомлення про такі збори  та витрати покладаються на ініціативну групу.
3.3.5. Про проведення Зборів Об'єднання співвласники повідомляються Правлінням або ініціативною групою в письмовій формі під розписку, або шляхом поштового відправлення (рекомендованим листом) на адресу квартири або нежитлового приміщення, що належить співвласнику в будинку, або в інший, прийнятний для співвласників спосіб(е-mail, SMS, тощо) за погодженням з ним. Повідомлення про Збори здійснюється не пізніше ніж за 14 днів до дати їх проведення. У повідомленні про проведення Зборів зазначається проект порядку денного, дата, час та місце їх проведення.
3.3.6. У загальних Зборах мають право брати участь усі співвласники. Інтереси співвласника, який особисто не бере участі в зборах, може представляти його представник, який у такому разі має право голосувати від імені такого співвласника. Повноваження представника підтверджуються довіреністю.
Загальні збори веде голова зборів, який обирається більшістю голосів (підняттям руки) присутніх співвласників або їх представників.
3.3.7. Рішення на зборах формулюють присутні співвласники і приймають їх шляхом голосування підняттям руки (або закритим голосуванням). Такі рішення вважаються прийнятими тільки з врахуванням голосів співвласників, які були присутніми на зборах і тих, які проголосують після дня проведення зборів шляхом опитування з врахуванням п.п.3.3.8.,3.3.9. 
3.3.8. Кожний співвласник (його представник) під час голосування має кількість голосів, пропорційну до частки загальної площі квартири або нежитлового приміщення співвласника у загальній площі всіх квартир та нежитлових приміщень, розташованих у багатоквартирному будинку. Якщо одна особає власником квартир (квартири) та/або нежитлових приміщень, загальна площа яких становить більш як 50 відсотків загальної площі всіх квартир та нежитлових приміщень будинку, кожний  співвласник має один голос незалежно від кількості та площі квартир або нежитлових приміщень, що перебувають у його власності. Голосування здійснюється особистим підписом, шляхом накладання електронно цифрового підпису, що отриманим в одному акредитованих центрів сертифікації ключів або в інший спосіб, визначений законодавством.
3.3.9. Рішення Зборів вважається прийнятим, якщо за нього проголосували співвласники (їхні представники), які разом мають більше половини від загальної кількості голосів співвласників, а з питань 6,10,11 (п.3.3.2) 2/3 голосів.  Якщо в квартирі декілька власників, то вони можуть визначити між собою свого представника, який має право голосу від всіх власників квартири (нежитлового приміщення), повноваження якого підтверджуються відповідно п.3.3.6.
3.3.10. Загальні збори можуть встановити інший порядок голосування на зборах та прийняття рішень на них.
3.3.11. Якщо в результаті проведення загальних зборів для прийняття рішення не набрано кількості голосів «за» або «проти», встановленої пунктом 3.3.9 цього розділу, ініціатором зборів (п.3.3.3) або Правлінням проводиться письмове опитування серед співвласників, які не голосували на Загальних зборах. Під час підрахунку голосів враховуються голоси тих, хто був на зборах, і голоси, подані під час проведення письмового опитування.
Письмове опитування співвласників проводиться впродовж 15 календарних днів з дати проведення Загальних зборів. Якщо впродовж цього терміну необхідну кількість голосів «за» не набрано, відповідні рішення вважаються неприйнятими.
3.3.12. Рішення Зборів Об'єднання може бути прийнято шляхом письмового опитування співвласників (представників). Порядок проведення письмового опитування затверджується Правлінням. Таке опитування здійснює Правління.
3.3.12.1. Формулювання питань для опитування подає ініціатор скликання зборів (п.3.3.3), які розглядаються спільно з Правлінням. Остаточне формулювання питань визначається голосуванням членами Правління.
3.3.12.2. Правління здійснює проведення опитування шляхом поквартирного обходу, або поданням списків для голосування у під’їзді, або в інший прийнятний спосіб, визначений Правлінням.
3.3.12.3. Опитування здійснюється в термін, який не повинен перевищувати 15 днів, якщо інше не буде визначено Правлінням.
3.3.12.4. Рішення шляхом опитування вважається прийнятим, якщо за нього проголосували у відповідності вимогам п.п.3.3.8,3.3.9.
3.3.13. Рішення загальних зборів викладається письмово та засвідчується особистим підписом кожного співвласника, який проголосував, із зазначенням результату його голосування («за» чи «проти»).
3.3.14. Рішення, прийняті Зборами, підписуються Головою Зборів і підлягають постійному зберіганню.
3.3.15. Рішення, прийняті Зборами, є обов'язковими для всіх співвласників будинку. Рішення Загальних зборів мають вищу юридичну силу щодо рішень інших органів управління Об’єднання. Загальні збори своїм рішенням можуть у будь-який час скасувати або визнати таким, що втратило чинність, рішення будь-якого іншого статутного органу Об’єднання, зокрема, правління та ревізійної комісії (ревізора) Об’єднання.
3.3.16. Рішення Зборів оприлюднюється не пізніше 10 днів після його прийняття шляхом вивішування повідомлень на території Об’єднання (в під’їзді, на сайті Об’єднання тощо). Співвласники мають право знайомитися з рішеннями (протоколами) Загальних зборів, затвердженими такими рішеннями документами та за власний рахунок робити з них копії та виписки. Рішення Зборів може бути надане Головою Правління співвласнику на його вимогу під розписку. Доведення рішень Зборів до співвласників можливо також і тими співвласниками, які були присутніми на Зборах.
Рішення Загальних зборів може бути оскаржене в судовому порядку.
3.3.17. Рішення Загальних зборів про проведення реконструкції будинку, в тому числі надбудови чи добудови, вважається прийнятим за умови, якщо за нього проголосувало більше 2/3 від загальної кількості співвласників (п.п.3.3.8,3.3.9). Якщо власник житлового приміщення відмовляється відселитися чи власник нежитлового приміщення відмовляється тимчасово залишити його для проведення реконструкції будинку, спір може бути вирішено в судовому порядку. Рішення про проведення ремонту будинку приймається, виходячи з технічного стану елементів будинку, який визначається технічною комісією Об’єднання або незалежними експертами.
3.3.18. В разі прийняття рішення Загальними Зборами про надання певних повноважень Зборам представників такі повноваження мають визначатися в новій редакції статуту.
3.4. П р а в л і н н я  є  головним виконавчим органом Об’єднання і здійснює керівництво поточною діяльністю Об'єднання. Правління має право приймати рішення з усіх питань діяльності Об'єднання за винятком тих, які належать до виключної компетенції Зборів, якщо вони не доручені Правлінню Зборами. Правління підзвітне Загальним зборам. 
3.4.1. Правління обирається Загальними зборами на строк не менше одного року в складі, який визначають Збори, але не менше трьох осіб.
3.4.2. До компетенції  та задач Правління Об'єднання належить:
1) планування, організація і фінансування всіх робіт з утримання в належному технічному стані будинку та благоустрою  території,  розвитку Об’єднання  та  іншої діяльності, що направлена на поліпшення стану спільного майна співвласників;
2) підготовка кошторису та річного звіту Об'єднання; 
3) здійснення контролю за своєчасною сплатою співвласниками внесків і платежів та вжиття заходів щодо стягнення заборгованості згідно чинному законодавству та за виконанням співвласниками положень цього Статуту, рішень Зборів, Правління і Ревізійної комісії;
4) розгляд порушень співвласниками положень цього Статуту та несплати обов’язкових платежів та винесення своїх пропозицій (за рішенням Правління) на розгляд Зборів, якщо інше не визначено Зборами;
5) визначення та обґрунтування розмірів грошових внесків співвласників (на утримання житлового комплексу, комунальних платежів, цільових та інших),  штрафів, пені та інших платежів з наступним винесенням на затвердження Зборами;
6) здійснення контролю за виконанням укладених угод із суб'єктами підприємництва, які виконують роботи, в тому числі будівельні, надають житлово-комунальні та інші послуги;
7) створення за необхідністю робочих комісій, груп з метою більш ефективного виконання задач Правління;
8) розгляд будь-яких письмових звернень,  скарг та іншого, прийняття відповідних рішень;
9) всебічна допомога співвласникам в здійсненні ними своїх прав стосовно розпорядження своїм майном та користування спільним майном;
10) виконання рішень Зборів;
11) звітність за свою діяльність перед Зборами ОСББ та внесення на їх розгляд проектів рішень;
12) скликання та організація проведення Зборів Об'єднання:
13) виконання всіх необхідних дій у взаємовідносинах з органами влади, судовими та іншими органами державного управління України;
14) виконання інших необхідних дій в межах своєї компетенції, направлених на покращення умов проживання співвласників в будинку та на прибудинковій території.
3.4.3. Правління Об'єднання зі свого складу  обирає Голову Правління та (за необхідності) його заступника.
3.4.4. Засідання Правління проводиться згідно виникаючим потребам виконання ним своїх задач, але не менше ніж один раз у три місяці і скликається Головою або на вимогу більше половини чисельного складу Правління, або на вимогу Ревізійної комісії за її письмовим рішенням. Засідання Правління фіксуються протоколом, за оформлення якого відповідає Голова або його заступник.
3.4.5. Засідання Правління є правочинним, якщо на ньому присутні 2/3 і більше від його складу. Рішення Правління мають силу, якщо прийняті простою більшістю голосів присутніх членів Правління. В разі вибуття будь-кого з членів правління з будь-яких причин, правління продовжує свою діяльність, виходячи з фактичного чисельного складу, який повинен становити не менше трьох осіб. Якщо залишилось менше трьох осіб, правління втрачає свої повноваження і терміново скликає збори для обрання нового складу правління.
3.4.6. Веде засідання правління голова правління, а в разі відсутності голови – його заступник. У разі відсутності голови правління та його заступника, засідання правління веде один із членів правління, обраний головуючим простою більшістю голосів від загальної кількості присутніх на засіданні членів правління. 
3.4.6.1. Рішення правління викладаються у протоколі засідання правління із зазначенням кожним з членів правління результату свого голосування («за» або «проти»), засвідченого власноручним підписом.
3.4.7. Об’єднання за рішенням Правління на договірній основі може найняти особу, яка частково або повністю здійснюватиме функції з управління спільним майном і забезпечуватиме його належну експлуатацію з виконанням повністю або частково функцій голови правління за договором з Об’єднанням, який підписує Голова Правління. В цьому договорі визначаються повноваження цієї особи, а також обов’язки і права.
3.4.8. Ч л е н и  П р а в л і н н я  несуть персональну відповідальність згідно їх голосування по тих питаннях, рішення по яких призвели до матеріальних, фінансових збитків Об'єднання.
3.4.8.1. Член Правління може бути відкликаний будь-коли за рішенням Зборів з обов’язковим обранням нового члена Правління.
3.4.8.2. Членом правління може бути як співвласник, так і його родич першого ступеню рідства, який мешкає разом з цим співвласником в будинку.
3.4.9. Рішення, прийняті Правлінням в межах його компетенції, є обов'язковими для всіх співвласників.
3.5. Г о л о в а  П р а в л і н н я  є першою офіційною особою Об'єднання та керівником Правління.
3.5.1 Термін, на який обирається Голова, становить не менше одного року. Кількість разів обрання однієї й тієї ж людини на цю посаду не обмежена.
        	3.5.2. Голова (або особа, яка виконує його функції) є хранителем печатки, штампа, всієї документації Об'єднання та матеріально відповідальною особою і зобов’язаний передати по опису своєму наступнику в десятиденний строк з моменту свого переобрання (призначення) всі матеріальні цінності та документацію.
        	3.5.3. Голова Правління ОСББ:
а) повинен:
 - організувати роботу Правління та інформувати його про свої дії;
 - забезпечувати виконання рішень Загальних зборів, Правління та Ревізійної комісії;
 - представляти ОСББ у відносинах з державними органами та іншими організаціями і фізичними особами без доручення;
 - забезпечувати ведення діловодства, бухгалтерського обліку та звітності про діяльність Об'єднання;
 - відкривати рахунки в банківських установах;
 - звітувати перед Зборами за свою діяльність;
 - надавати інформацію на запити членів Ревізійної комісії та співвласників, у яких відсутня заборгованість по оплаті внесків та платежів Об’єднання.
б) має право:
- приймати на роботу і звільняти з неї найманих працівників для виконання постійних і тимчасових робіт з визначенням розміру їх матеріального заохочення;
- укладати і розривати договори з іншими юридичними або фізичними особами, які виконують роботи, в тому числі будівельні, надають житлово-комунальні та інші послуги, та здійснювати контроль за їх виконанням;
 - підписувати всі документи (листи, угоди та інші), які стосуються діяльності ОСББ;
 - укладати угоди щодо використання коштів, залучених на умовах кредиту або позики;
 - розпоряджатися фінансовими і матеріальними ресурсами Об'єднання в межах затвердженого кошторису;
 - надавати доручення іншим особам;
 - оскаржити рішення Зборів в судовому порядку;
 - піти з посади за особистим бажанням згідно письмової заяви до Правління;
в) зобов’язаний:
- забезпечити належне надійне зберігання печатки та документації Об’єднання;
- в разі залишення своєї посади за рішенням Зборів або за власним бажанням (п.3.5.3(б)) впродовж десяти днів передати своєму заступнику (або відповідальній особі, визначеній Правлінням) печатку і всю документацію Об'єднання з оформленням відповідного опису (або акту);
- в своїй діяльності дотримуватись чинного законодавства, піклуючись про інтереси Об'єднання та співвласників.
        	3.5.4. Голова несе персональну  адміністративну, дисциплінарну, кримінальну та матеріальну відповідальність в разі скоєння ним неправомірних дій, спричинення матеріальних та фінансових збитків Об'єднанню, якщо це буде доведено Ревізійною комісією, визнано Зборами Об'єднання і компетентними органами, судом.
	3.5.5. В разі форс-мажорних ситуацій (смерть голови правління або його відмова виконувати свої обов’язки без поважних причин тощо) обов’язки і права голови автоматично переходять до його заступника (якщо такий є) або Правління оперативно (впродовж трьох днів) своїм рішенням обирає особу для виконання функцій Голови правління.
3.6. Р е в і з і й н а   к о м і с і я  є  головним контролючим органом Об'єднання, яка обирається Зборами з числа співвласників для здійснення контролю за фінансово-господарською діяльністю Правління і Голови. Порядок діяльності Ревізійної комісії затверджується Зборами. Ревізійна комісія обирається в складі не менше двох осіб. В окремих випадках за рішенням Зборів може бути обраний з числа співвласників один Ревізор з повноваженнями ревізійної комісії.
3.6.1. Зборами також може бути прийняте рішення про залучення аудитора. 
3.6.2. Голова Ревізійної комісії обирається або Зборами, або (за рішенням Зборів) з числа обраних членів на своєму першому засіданні. Термін, на який обирається Голова ревізійної комісії, становить не менше одного року. Кількість разів обрання однієї й тієї ж людини на цю посаду не обмежена.
3.6.3. Рішення Ревізійної комісії приймаються простою більшістю голосів і оформлюються протоколом. 
3.6.4. Рішення Зборів Об'єднання про затвердження річного звіту приймаються з урахуванням висновків Ревізійної комісії або аудитора. 
        	3.6.5. Ревізійна комісія зобов’язана не менше одного разу на рік здійснити перевірку фінансово-господарської діяльності Голови і Правління Об'єднання.
        	3.6.6. Ревізійна комісія:
 - не може втручатися в роботу Правління і Голови, але може за результатами своєї  перевірки призупинити їх діяльність з вимогою якнайшвидшого скликання Зборів;
 - контролює діяльність органів управління шляхом запиту у Голови правління і у членів Правління про діяльність Об’єднання;
 - звітує перед Зборами про свою діяльність і результати проведених перевірок;
3.6.7. Ревізійна комісія зобов'язана ініціювати позачергове скликання Зборів у разі виникнення загрози інтересам Об'єднання або виявлення зловживань, учинених посадовими особами Об’єднання. 
	3.7. Правління і його Голова не мають право приймати рішення щодо відчуження спільного майна будинку без рішення Зборів.

4. Джерела фінансування, порядок використання майна та коштів Об'єднання 
4.1. Майно Об’єднання утворюється з: 
- майна, переданого йому співвласниками у власність або користування;
- одержаних доходів;
- іншого майна, набутого на підставах, не заборонених законом.  
4.2. Спільне майно багатоквартирного будинку - приміщення загального користування (у тому числі допоміжні), несучі, огороджувальні та несучі конструкції будинку, механічне, електричне, сантехнічне та інше обладнання всередині або за межами будинку, яке обслуговує більше одного житлового або нежитлового приміщення, а також будівлі і споруди, які призначені для задоволення потреб співвласників багатоквартирного будинку та розташовані на прибудинковій території, а також права на земельну ділянку, на якій розташовані багатоквартирний будинок і належні до нього будівлі та споруди і його прибудинкова територія.
4.3. Спільне майно не є власністю Об’єднання. Майно, придбане Об’єднанням за рахунок внесків та платежів співвласників, є їхньою спільною власністю.
4.4. Співвласники приймають рішення щодо управління спільним майном та зобов’язані брати участь в його утриманні.
4.5. Співвласник, який завдав збитків майну, що перебуває у спільній власностіі, або майну Об’єднання, зобов’язаний відшкодувати їх вартість у повному обсязі.
4.6. Частка в загальному обсязі обов’язкових платежів на утримання і ремонт спільного майна, цільових внесків встановлюється пропорційно до загальної площі житлових і нежитлових приміщень, що перебувають у власності фізичних або юридичних осіб.
4.7. Кошти Об’єднання складаються з:
внесків і платежів співвласників;
коштів, отриманих об’єднанням у результаті здавання в оренду допоміжних приміщень та іншого спільного майна багатоквартирного будинку;
коштів, отриманих Об’єднанням від держави як відшкодування за надані окремим категоріям громадян пільги на оплату житлово-комунальних послуг та призначені житлові субсидії;
коштів та майна, що надходять для забезпечення потреб основної діяльності Об’єднання;
добровільних майнових, у тому числі грошових, внесків фізичних та юридичних осіб;
коштів, залучених на умовах кредиту або позики;
коштів державного та/або місцевого бюджетів, отриманих на підставі спільного фінансування для утримання, реконструкції, реставрації, проведення поточного і капітального ремонтів, технічного переоснащення будинку;
пасивних доходів;
доходів від діяльності заснованих об’єднанням юридичних осіб, що спрямовуються на виконання статутних цілей Об’єднання;
коштів, отриманих з інших джерел, що спрямовуються на виконання статутних цілей Об’єднання.
За рішенням Загальних зборів в об’єднанні створюються ремонтний, резервний фонди, спеціальні фонди, кошти яких спрямовуються на цілі, визначені загальними Зборами Об’єднання. Кошти цих фондів можуть акумулюватися на банківських рахунках Об'єднання.
4.8. Сплата встановлених загальними зборами Об’єднання внесків і платежів, у тому числі відрахувань до ремонтного, резервного, спеціальних фондів у розмірах і в строки, що встановлені загальними зборами Об’єднання або Правлінням (якщо такі повноваження передані йому Зборами), є обов’язковою для всіх співвласників.
Співввласники сплачують статутні внески і платежі згідно виставленим бухгалтерією Об’єднання рахункам.
4.9. Використання та розпорядження коштами здійснюється відповідно Статуту та затвердженому кошторису.
4.10. Фінансовий рік Об’єднання співпадає з календарним роком.
4.11. Кошторис повинен передбачати серед інших такі обов’язкові статті витрат:
а) поточні витрати на утримання будинку та діяльність ОСББ;
б) витрати та накопичення на ремонт будинку (за рішенням загальних зборів);
в) витрати та накопичення резервного фонду.
4.12. Для накопичення коштів на ремонт неподільного та загального майна і термінового усунення збитків, що виникли в результаті аварій чи непередбачених обставин, в обов’язковому порядку створюються ремонтний та резервний фонди Об’єднання. Кошти цих фондів акумулюються на рахунку Об’єднання у банківських установах і використовуються виключно за цільовим призначенням.
4.13. Перелік та розміри внесків на утримання спільного майна, до ремонтного та резервного фондів, спеціальних фондів, а також порядок їх сплати встановлюються Правлінням.
4.14. Витрати спеціальних фондів здійснюються виключно на цілі, що передбачені Статутом та метою, з якою вони створюються. Кошти цих фондів можуть акумулюватися на банківських рахунках Об’єднання.
4.15. Забороняється розподіл отриманих доходів (прибутків) або їх частини серед співвласників, працівників (крім оплати їхньої праці, нарахування єдиного соціального внеску), членів органів управління та інших пов’язаних з ними осіб. 
4.16. Доходи Об’єднання використовуються виключно для фінансування видатків на своє утримання, реалізації мети (цілей, завдань) та напрямів діяльності, визначених Статутом.

5. Порядок та умови взаємовідносин між Об'єднанням та 
кожним власником квартири (нежитлового приміщення) 

5.1. Кожний власник квартири або нежитлового приміщення виступає споживачем житлово-комунальних послуг. 
5.2. Об'єднання є юридичною особою, яка сприяє співвласникам і мешканцям будинку в отриманні житлово-комунальних послуг (централізоване постачання холодної та гарячої води, водовідведення та електропостачання, централізоване опалення, а також вивезення побутових відходів тощо), а також утримувати будинок та прибудинкову територію  в належному стані (прибирання внутрішньобудинкових приміщень та прибудинкової території, санітарно-технічне обслуговування, обслуговування внутрішньобудинкових мереж, утримання ліфтів, освітлення місць загального користування, поточний ремонт тощо).
5.3. Формою управління спільним майном є форма через статутні органи Об'єднання.
5.4. Власник приміщення (квартири або нежитлового) зобов’язаний виконувати рішення органів управління Об’єднання та положень Статуту, а також цікавитись діяльністю Об’єднання. 
5.5. У разі відмови власника приміщення сплачувати внески на утримання спільного майна та до фондів, а також інших платежів Об'єднання має право звернутися до суду для стягнення нарахованих платежів у судовому порядку. 
Право на звернення до суду виникає в Об'єднання через шістдесят днів з дня припинення платежів. Доказом припинення платежів може бути залишення власником без відповіді письмового звернення Об'єднання про необхідність погашення заборгованості впродовж десяти днів з моменту отримання власником такого звернення особисто або після п’ятнадцяти днів з моменту відправлення письмового звернення поштою.

Права і обов'язки співвласників 

6.1. Співвласник має право: 
- брати участь в управлінні Об'єднанням у порядку, визначеному Законом України "Про об'єднання співвласників багатоквартирного будинку" і цим Статутом; 
- голосувати на Зборах;
- обирати та бути обраним до складу статутних органів управління ОСББ; 
- знайомитися з протоколами Зборів та Правління, робити з них виписки; копії;
- одержувати в установленому порядку інформацію про діяльність Об'єднання; 
- вимагати від статутних органів захисту своїх прав та дотримання співвласниками правил добросусідства; 
- вимагати від Правління ОСББ ознайомлення з усіма фінансовими звітами у разі відсутності  у таких осіб заборгованості по оплаті внесків та платежів Об’єднання;
- подавати Правлінню і Зборам заяви, скарги і пропозиції;
- вносити  на розвиток  Об'єднання будь-які грошові і майнові добровільні внески. 
Голова правління на вимогу співвласника зобов’язаний надати йому для ознайомлення всі фінансові звіти.
Здійснення співвласником своїх прав не може порушувати права інших співвласників.
Спори щодо здійснення прав співвласників вирішуються за згодою сторін, Правлінням, Зборами або в судовому порядку.
6.2. Співвласник зобов'язаний:
а) виконувати вимоги та обов’язки, передбачені Статуту ОСББ; 
б) виконувати рішення статутних органів, прийняті у межах їх повноважень; 
в) використовувати приміщення будинку за призначенням, дотримуватися правил користування ними; 
г) забезпечувати збереження приміщень, брати участь у проведенні їх реконструкції, реставрації, поточного і капітального ремонтів, технічного переоснащення; 
д) забезпечувати дотримання вимог житлового і містобудівного законодавства під час ремонту чи реконструкції приміщень або їх частин;
е) не допускати порушення законних прав та інтересів інших власників; 
є) дотримуватися вимог правил утримання житлового будинку і прибудинкової території, правил пожежної безпеки, санітарних норм;
ж) своєчасно і в повному обсязі сплачувати належні платежі: внески на утримання будинку та прибудинкової території, цільові внески до фондів та інші, які визначаються органами управління Об'єднання; 
з) в разі несвоєчасної сплати визначених платежів (п.«ж» цієї статті) сплачувати пеню в розмірах, визначених Зборами з врахуванням вимог чинного законодавства;
и) відшкодовувати за власний рахунок і в повному обсязі збитки, завдані майну інших власників або майну Об’єднання ним особисто або тією особою, що займає чи використовує приміщення на законних підставах або з відома власника, або будь-якими іншими особами, які перебували на території Об'єднання з відома власника; 
і) виконувати власні зобов'язання перед Об'єднанням; 
ї) запобігати псуванню спільного майна, інформувати органи управління Об'єднання про пошкодження спільного майна та вихід з ладу технічного обладнання;
й) додержуватись чистоти в місцях загального користування та тиші в нічний час (з 22 до 8 години);
к) забезпечувати безперешкодний доступ в свою квартиру чи нежитлове приміщення повноважних осіб Об’єднання, які здійснюють перевірку і контроль показань лічильників, стану інженерних мереж, конструктивних елементів будинку тощо;
л) в разі своєї відсутності або неможливості (поїздка за кордон, хвороба та ін.) утримувати в належному стані свою власніть (квартиру чи нежитлове приміщення) та виконання інших зобов’язань згідно цьому Статуту в термін  понад  два  місяці завчасно (до початку цих подій або не пізніше цього двомісячного терміну) письмовою заявою  поставити до відома Правління про обставини, що склалися та надати контакти свого представника на період своєї відсутності;
м) співвласник, який завдав збитків майну, що перебуває у спільній власності, або майну Об’єднання, або майну іншого співвласника, зобов'язаний відшкодувати їх у повному обсязі.
н) виконувати інші обов’язки, що випливають з цього Статуту, та вимоги чинного законодавства.
	6.3. Власники квартир (нежитлових приміщень) зобов’язані узгоджувати з органами управління Об’єднання питання перепланування своїх приміщень задля запобігання ушкоджень несучих конструкцій і інженерних комунікацій будинку. Узгодження відбувається попереднім повідомленням про свої наміри та наступним поданням відповідної погодженої і затвердженої проектної документації.
	6.4. Невикористання власником належної йому квартири чи нежитлового приміщення або відмова від використання спільного майна не є підставою для ухилення від здійснення витрат на утримання та управління багатоквартирним будинком.

Відповідальність за порушення Статуту Об’єднання та
рішень статутних органів

7.1. Співвласники будинку за порушення Статуту та законних рішень статутних органів несуть відповідальність згідно чинному законодавству. 
7.2. Рішенням органів управління Об'єднання може ініціювати звернення до суду щодо встановлення матеріального відшкодування збитків, завданих Об'єднанню співвласниками будинку, спричинених порушеннями Статуту та рішень статутних органів. 

Порядок внесення змін до Статуту Об’єднання

8.1. Внесення змін до Статуту об’єднання здійснюється виключно за рішенням загальних зборів.
8.2. Якщо інше не визначено рішенням загальних зборів, ініціатор загальних зборів (правління або ініціативна група) надає кожному співвласнику текст пропонованих змін до Статуту об’єднання не пізніше ніж за 14 днів до проведення загальних зборів.
8.3. Зміни до Статуту об’єднання підлягають державній реєстрації у порядку, встановленому законодавством для державної реєстрації юридичних осіб. 

9. Підстави та порядок ліквідації, реорганізації (злиття, поділу) 
Об'єднання і вирішення майнових питань, пов'язаних з цим 

9.1. Об'єднання ліквідується у разі: 
- фізичного знищення або руйнування житлового комплексу, яке унеможливлює його відновлення або ремонт; 
- відчуження будинку за рішенням суду; 
- придбання однією особою всіх приміщень у будинку;
- прийняття співвласниками рішення про ліквідацію об’єднання;
9.2. Ліквідація Об'єднання здійснюється призначеною Зборами Об'єднання ліквідаційною комісією, а у випадках припинення діяльності Об'єднання за рішенням господарського суду - ліквідатором, який призначається цим судом. 
З дня призначення ліквідаційної комісії (ліквідатора) до неї переходять повноваження з управління справами Об'єднання. Строк заявлення кредиторами своїх вимог до Об'єднання, що припиняється, не може становити менше двох і більше шести місяців з дня оприлюднення повідомлення про рішення щодо припинення Об'єднання. Ліквідаційна комісія (ліквідатор), оцінює наявне майно Об'єднання, виявляє його дебіторів і кредиторів та розраховується з ними, складає ліквідаційний баланс та подає його Зборам Об'єднання або суду, що призначив ліквідатора. 
9.3. У разі ліквідації об’єднання кошти, що залишилися після задоволення вимог кредиторів, розподіляються між усіма співвласниками пропорційно до загальної площі квартири (квартир) та/або нежитлових приміщень у будинку, що перебувають у їхній власності.
При цьому здійснюється залік заборгованості кожного співвласника перед  об’єднанням відповідно до статуту цього об’єднання. Якщо співвласник має борг перед цим об’єднанням, сума якого перевищує суму його частки в майні, і відмовляється сплатити цей борг, спір вирішується у судовому порядку.
9.4. Ліквідація Об'єднання вважається завершеною, а Об'єднання таким, що припинило свою діяльність, з моменту внесення запису про це до державного реєстру. 
9.5. Реорганізація Об'єднання проводиться лише за рішенням Зборів. При реорганізації (злитті, поділі) Об'єднання вся сукупність прав та обов'язків Об'єднання переходить до його правонаступників.

Прикінцеві положення 

Співвласники будинку повинні докладати всіх зусиль для того, щоб розв'язувати між собою спори шляхом переговорів та консультацій. Якщо співвласники не прийшли до згоди, то спори між ними розв'язуються згідно нормам чинного законодавства в судовому порядку.
Власники квартир і нежитлових приміщень зобов'язані виконувати вимоги чинного законодавства України та Статуту Об'єднання, який розроблено на основі Типового статуту і затверджено рішенням зборів Об'єднання.

Голова установчих зборів											
	
